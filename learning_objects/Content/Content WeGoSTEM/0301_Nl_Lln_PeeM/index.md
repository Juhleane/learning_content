---
hruid: ProgrammeerEensEenMens-v1
version: 3
language: nl
title: "Programmeer eens een mens"
description: "De leerlingen zijn robot en programmeur. Kan de programmeur de tekening perfect laten overtekenen door de robots?"
keywords: ["WeGOSTEM"]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [10, 11, 12]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 15
skos_concepts: [
    'http://ilearn.ilabt.imec.be/vocab/curr1/s-computers-en-systemen', 
    'http://ilearn.ilabt.imec.be/vocab/curr1/s-informatie-verwerven'
]
teacher_exclusive: false
---

# Programmeer eens een mens

![](embed/PeeMKind.jpg "Programmeer eens een mens")

#### Inleiding
Als je wil dat robots zinvolle dingen doen, moet je ze "programmeren”. Je moet de robots vertellen wat ze moeten doen. En wel in hun eigen taal. Dat moet heel precies, want robots kunnen zelf niet nadenken. Ze voeren elke instructie die je ze geeft letterlijk uit. Je geeft dus maar beter geen dubbelzinnige of onduidelijke instructies.

Als mens moeten we alles in kleine stappen aan de computer vertellen. Slaag je daarin? Dan word je een echte programmeur!


#### Benodigdheden 
Voor deze opdracht heb je enkel potlood en papier nodig.

#### Vaardigheden
Een robot doet alleen wat je programmeert. Je moet dus heel precieze instructies geven. Je leert een relatief moeilijk probleem op te lossen door het op te splitsen in kleine stappen.

#### Opdracht
* Kies één leerling als “programmeur”. De anderen zijn “robots”.
* De programmeur krijgt een kaartje met een tekening. **Toon deze tekening niet aan de robots tot ze klaar zijn met tekenen!**
* De programmeur beschrijft de tekening voor de klas en de robots tekenen deze na.
* De robots mogen niet praten of vragen stellen tijdens het tekenproces!
* Het is de bedoeling om te ervaren hoe snel en nauwkeurig de robots de tekening natekenen.

#### Besluit
Je ziet dat het niet altijd eenvoudig is om duidelijke instructies te geven. Als je een specifiek huis wil laten tekenen door een computer, is "Teken een huis" bijvoorbeeld veel te vaag voor de computer. Wat is de vorm van het huis? Hoe groot moet het huis zijn? Waar op mijn blad moet ik beginnen tekenen? Dat heb je zelf ontdekt tijdens de opdracht. Het was misschien wel frustrerend voor de robots dat ze geen vragen mochten stellen. Maar een echte robot kan dat natuurlijk ook niet uit zichzelf!

Computers kunnen niet interpreteren. Ze voeren letterlijk iedere instructie uit die je ze geeft. Een programmeur moeten opdrachten dus opsplitsen in kleine, heldere stappen. Stappen die de computer kan uitvoeren. En uiteraard moet je de instructies zo helder mogelijk doorgeven aan de computer.
