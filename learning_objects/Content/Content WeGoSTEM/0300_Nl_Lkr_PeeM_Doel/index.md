---
hruid: Doel_ProgrammeerEensEenMens-v1
version: 3
language: nl
title: "Voorbereiding Programmeer eens een mens"
description: "beschrijving van de activiteit"
keywords: ["WeGoSTEM"]
educational_goals: [
    {source: Source, id: id}, 
    {source: Source2, id: id2}
]
copyright: Copyright by Jerro
licence: Licenced by Jerro
content_type: text/markdown
available: true
target_ages: [10, 11, 12]
difficulty: 3
return_value: {
    callback_url: callback-url-example,
    callback_schema: {
        att: test,
        att2: test2
    }
}
content_location: example-location
estimated_time: 1
skos_concepts: [
    'http://ilearn.ilabt.imec.be/vocab/curr1/s-computers-en-systemen', 
    'http://ilearn.ilabt.imec.be/vocab/curr1/s-informatie-verwerven'
]
teacher_exclusive: true
---

# Voorbereiding - Programmeer eens een mens 
## 10 - 15 minuten tijdens de les

### Wat gebeurt er in de klas?
In dit deel van de les krijgen de leerlingen een opdracht. Ze zullen elkaar programmeren om een tekening te maken. Eén leerling is de ‘programmeur’ en geeft zorgvuldige instructies aan de andere leerlingen om een bepaalde tekening te reproduceren. De andere leerlingen zijn ‘de computer’. Zullen de leerlingen erin slagen om de tekening nauwkeurig te maken? En hoe snel voeren ze de opdracht uit?


*Waarom deze oefening?*

Op het eerste gezicht lijkt dit een heel eenvoudige opdracht. Maar de leerlingen leren er veel van. Zo ontdekken ze hoe ze een relatief moeilijk probleem kunnen oplossen door het op te splitsen in kleine stappen. Bovendien leren ze hoe een computer communiceert. Een computer werkt pas goed wanneer je heel precieze instructies geeft, en in de juiste volgorde. 


*Praktisch*

* Kies één leerling die als programmeur de instructies zal geven aan de andere kinderen (“de computers”).
* Geef de programmeur de eenvoudigste tekening. De computers mogen de tekening niet zien.
* Laat de programmeur heldere instructies geven aan de computers.
* Bespreek het resultaat:
Wat ging er goed? Wat liep minder vlot? Zijn alle figuren even groot? Kon je de instructies op verschillende manieren uitvoeren?
* Herhaal met nieuwe programmeurs en afbeeldingen.

Aandachtspunt: Hou de tijd in de gaten!


*Besluit*

De leerlingen ervaren dat het niet altijd eenvoudig is om duidelijke instructies te geven. Als je een specifiek huis wil laten tekenen, is "Teken een huis" bijvoorbeeld veel te vaag voor de computer. Wat is de vorm van het huis? Hoe groot moet het huis zijn? Waar op mijn blad moet ik beginnen tekenen? Dat hebben ze zelf ontdekt tijdens de opdracht. Het was misschien zelfs frustrerend voor de leerling-robots dat ze geen vragen mochten stellen. Maar een echte robot kan dat natuurlijk ook niet uit zichzelf!

Computers kunnen niet interpreteren. Ze voeren letterlijk iedere instructie uit die je ze geeft. De leerlingen moeten als echte programmeurs hun opdrachten dus opsplitsen in kleine, heldere stappen. Stappen die de computer kan uitvoeren. En uiteraard moeten ze de instructies zo helder mogelijk doorgeven aan de computer. 


## Voorbereiding
### Materiaal

* Pen en papier (zelf voorzien)
* [Afbeeldingen](embed/WeGoSTEMmensrobot.pdf "Afbeeldingen Programmeer eens een mens") voor de oefening (wordt ook meegeleverd). Begin met de eenvoudigste tekening!

![](@pdf/embed/WeGoSTEMmensrobot.pdf "Afbeeldingen Programmeer eens een mens")




